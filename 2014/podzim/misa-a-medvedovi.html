<!DOCTYPE html>
<html>
<head>
  <meta http-equiv="Content-Type" content="text/html; charset=utf-8" />
    <meta name="author" content="Mikoláš Štrajt" />
    <title>Míša a Medvědovi - Neslyšný kočkopes</title>
  <link rel="stylesheet" href="../../css/kockopes.css" type="text/css" />
  <script src="../../js/snack-sizzle-min.js"></script>
  <script src="../../js/kockopes.js"></script>
  <meta name="viewport" content="width=device-width, initial-scale=1">
</head>
<body>
<div id="header">
<div class="container">
<div class="menu">
<a href="../../index.html">Neslyšný kočkopes</a> » <a href="../index.html">ročník 2014</a> » <a href="index.html">podzim</a>
<span class="right"><a href="http://kockopes.tumblr.com/">blog</a></span>
</div>
<h1 class="title">Míša a Medvědovi</h1>
<h2 class="author">Mikoláš Štrajt</h2>
</div>
</div>
<div class="container">
<p>« <a href="ztraceno-a-zase-nalezeno.html">předchozí článek</a> | <a href="index.html">obsah čísla</a> | <a href="hana-poter.html">následující článek</a> »</p>
<hr />
<p>Každé evropské velkoměsto si kolem sebe časem vytvořilo rekreační oblasti.
Tak například Markétovu takto slouží Borová hora.
Je to takový kopec nad údolím řeky Akvy porostlý borovým lesem.
V lese jsou rozptýleny chaty, ani ne moc blízko, ani ne moc daleko od sebe.</p>
<p>Vlastně tam nic zajímavého není. Na jedné straně sráz do řeky, na druhé straně pole.
Žádná vesnice, žádná hospoda, žádná památka. Řeka je navíc od Borové hory
oddělena frekventovanou silnicí a ona frekventovaná silnice navíc tvoří
nábřeží řeky, takže si o nějakém rybaření mohou místní jen nechat zdát.</p>
<p>A přesto je tam něco, co tam chataře drží – klid. A klid na Borové hoře hledal
i jistý Míša. Kráčel si to po asfaltce mezi chatami a rozhlížel se kolem.
Za celou dobu, co šel, potkal jen dva chodce a z toho jen jeden šel.
Byl to tatínek, kterému na ramenou seděla malá holčička. Držela se ho za uši.
Míša je pozdravil a oba mu slušně odpověděli. Byli slušně vychovaní
a malá holčička byla navíc bez předsudků. Mnoho lidí by totiž Míšu nepozdravilo
– byl to ten typ, jakého se slušní lidé tak trochu obávají – trochu feťák,
trochu pankáč, trochu anarchista už od pohledu.</p>
<p>Možná si říkáte, že ho teď povrchně odsuzuji podle vzhledu,
ale Míša skutečně nebyl žádný svatoušek. Právě se chystal provést trestný čin
a vyhlížel si na to vhodnou chatu.</p>
<p>„Objekt střežen americkým pitt bull terriérem“ – tak tohle znělo příliš
výhružně a do překonávání vysokého laťového plotu zakončeného žiletkovým drátem
se Míšovi taky nechtělo.</p>
<p>Druhá chata zjevně patřila nějakému zbohatlíkovi. Hezky opravená, pozemek
posekaný, poctivý plot, nad vjezdem jakýsi ozdobný skleněný nesmysl
a masivní bezpečnostní kamera. Zbohatlíkova chata taky nebyla vhodná,
určitě bude skvěle hlídaná a navíc – parkující mustang dokazoval,
že je zbohatlík právě uvnitř. Míša přešel k další chatě. </p>
<p>Tohle bylo ono – anténa na střeše, plot trochu nakřivo.
Televize tam určitě bude, ale majitel tam nebyl celou zimu,
soudě dle zarostlé cestičky.</p>
<p>Míša se rozhlédl a pak začal opatrně obcházet pozemek.
Našel to místo, které potřeboval. Plaňky tam byly trochu povalené
a stačilo do nich jemně strčit, aby se rozestoupily. Míša prošel plotem
a díru za sebou zamaskoval. Ani zámek mu nekladl odpor, byl to starý polský
kousek na jehož překonání stačil kus drátu a hrubé síly.
A tak se Míša dostal do chaty, a naplnil tak skutkovou podstatu
trestného činu vloupání.</p>
<p>Procházel chatou a zkoumal, co by se dalo ukrást a co použít nebo požít.
Měl v plánu tu pár nocí přečkat a pak si odnést nějakou tu kořist.
To byl jediný Míšův plán, jinak skutečně patřil ke generaci „no future“.</p>
<p>Ve špajzu našel zavařeninu. Taková zavařenina vydrží dlouho, a tak se rozhodl
trochu najíst. Vzal si tedy první talíř, který na něj koukal z prosklené poličky
a nandal si. Posadil se do čela stolu a začal jíst. Když se dosyta najedl,
ustlal si v té menší ložnici a šel spát. Smrákalo se a Míša utíkal už třetí
den bez pořádného spánku.
\kHvezdy
Následující ráno v ulici Jurije Gagarina na Markétovském sídlišti nakládal
pan Medvěd věci do kufru auta. Jeho manželka mezitím sundávala prádlo pověšené
na balkóně. I oni hledali klid.</p>
<p>Pan Medvěd byl provozní dispečer v Markétovském dopravním podniku
a paní Medvědová byla mzdová účetní tamtéž. Pan Medvěd měl za sebou namáhavý
týden plný mimořádných provozních situací a paní Medvědová zase inspekci
z finančního úřadu. Dovolenou už potřebovali oba víc než dost.</p>
<p>Nasedli do auta. „Požádala jsem paní Rösnerovou, ať nám mezitím vybírá
schránku,“ řekla paní Medvědová. Pan Medvěd souhlasně zamručel
a nastartoval auto.</p>
<p>Cesta ze sídliště uběhla rychle. U divadla nabrali svou dceru,
která poblíž bydlela. Slečna Medvědová vystudovala na univerzitě klasickou
filozofii, tudíž nevěděla kdo je, odkud přichází a kam jde.
Toho času dělala recepční v jedné kancelářské budově
a po týdnu, kdy do prosklené budovy recepce pražilo slunce,
byla na dovolenou zralá i ona a s radostí si ji vybrala.</p>
<p>„Ahoj mami, ahoj tati,“ pozdravila své rodiče.
Pan Medvěd jen souhlasně zamručel a paní Medvědová se jí začala vyptávat,
jak se jí daří, a co je nového, jako kdyby něco nového bylo.</p>
<p>Autem je to z Markétova na Borovou horu asi jen čtvrt hodiny.
A kromě poněkud delšího čekání na semaforu u Východního nádraží to tak bylo
i ten den. Za čtvrt hodiny od chvíle, kdy nabrali u divadla svou dceru,
dorazili manželé Medvědovi do chatové oblasti Borová hora.
Na asfaltce mezi chatami i oni potkali jen jednoho chodce – tatínka,
jemuž seděla na ramenou malá holčička a držela se ho za uši.
Z auta se ovšem blbě zdraví, a tak ho nepozdravili.</p>
<p>A tohle bylo ono – cíl jejich cesty – jejich chata.
Paní Medvědová vystoupila a otevřela vrata. Pan Medvěd vjel na pozemek,
zlámal autem rostliny na zarostlé cestičce. Od minulého podzimu tu nebyli.
Zavřeli za sebou vrata a šli dovnitř. Zámek od chaty se trochu zasekával,
ale už to byl starý polský kousek a na jeho překonání stačil správný grif
a trocha hrubé síly. Jako každý rok vešli do obývacího pokoje,
něco ale tentokrát bylo špatně.</p>
<img src="misa-a-medvedovi.jpg" class="nahled-portret" alt="„Kdo to seděl na mé židli?“ zabručel vztekle pan Medvěd…"/>
<p>„Kdo to seděl na mé židli?“ zabručel vztekle pan Medvěd.
Jeho židle byla skutečně vysunutá. „Kdo to jedl z mého svátečního talíře?“
zhrozila se paní Medvědová. Sváteční talíř ležel ledabyle pohozený na stole,
špinavý od zavařeniny. „Á! Kdo to spí v mé postýlce?“ zaječela slečna Medvědová
z ložnice.</p>
<p>Seběhli se tam. V posteli ležel rozespalý Míša,
kterému teprve těď začalo docházet, kdo ho svým ječením vlastně probudil.</p>
<p>Zatímco pan Medvěd přemítal, zda ta flinta po dědečkovi, která visí nad krbem,
skutečně střílí, Míša opatrně vstával. Vtom rychle popadl své boty a dal se
na útěk. Nepokoušeli se mu v tom zabránit, byli stejně překvapení jako on.
\kHvezdy
Když potom sečetli škody a zjistili, že kromě snědené zavařeniny,
špinavého nádobí a rozestlané postele vlastně nic hrozného ten lupič nenapáchal,
paní Medvědová umyla sváteční talíř, slečna Medvědová si vyměnila povlečení
na posteli a pan Medvěd zastrčil svou židli na čele stolu.
Teď si konečně mohli užít svého zaslouženého klidu.</p>
<p>A co Míša? Ten po svém zběsilém útěku taky našel klid.
Podařilo se mu dostat za plot oné opevněné chaty,
kde ho roztrhal americký pitt bull terriér.</p>
<p>A to je konec pohádky, milé děti.</p>
<hr />
<p>« <a href="ztraceno-a-zase-nalezeno.html">předchozí článek</a> | <a href="index.html">obsah čísla</a> | <a href="hana-poter.html">následující článek</a> »</p></div>
    <hr/>
    <div id="disqus_thread" class="container"></div>
    <script type="text/javascript">
        var disqus_shortname = 'kockopes'; // required: replace example with your forum shortname
        (function() {
            var dsq = document.createElement('script'); dsq.type = 'text/javascript'; dsq.async = true;
            dsq.src = '//' + disqus_shortname + '.disqus.com/embed.js';
            (document.getElementsByTagName('head')[0] || document.getElementsByTagName('body')[0]).appendChild(dsq);
        })();
    </script>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-52659810-1', 'auto');
  ga('send', 'pageview');
</script>
</body>
</html>

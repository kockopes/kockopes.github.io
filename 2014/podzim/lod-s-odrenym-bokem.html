<!DOCTYPE html>
<html>
<head>
  <meta http-equiv="Content-Type" content="text/html; charset=utf-8" />
    <meta name="author" content="Anna Benešová" />
    <title>Loď s odřeným bokem - Neslyšný kočkopes</title>
  <link rel="stylesheet" href="../../css/kockopes.css" type="text/css" />
  <script src="../../js/snack-sizzle-min.js"></script>
  <script src="../../js/kockopes.js"></script>
</head>
<body>
<div id="header">
<div class="container">
<div class="menu">
<a href="../../index.html">Neslyšný kočkopes</a> » <a href="../index.html">ročník 2014</a> » <a href="index.html">podzim</a>
<span class="right"><a href="http://kockopes.tumblr.com/">blog</a></span>
</div>
<h1 class="title">Loď s odřeným bokem</h1>
<h2 class="author">Anna Benešová</h2>
</div>
</div>
<div class="container">
<p>« <a href="ohrady.html">předchozí článek</a> | <a href="index.html">obsah čísla</a> | <a href="ztraceno-a-zase-nalezeno.html">následující článek</a> »</p>
<hr />
<p>Seděl na břehu a cákal si nohy ve vodě. Občas se na chvíli ponořil do proudu
a nechal se unášet. Plaval na zádech, nebo se potácel v mělčině u břehu.
Napadlo ho, že je to zábavný, ale docela únavný způsob cestování.
Pak ji uviděl. Byla krásná, štíhlá, elegantní. Všiml si,
že má trochu odřený bok, ale ta drobná vada jí v jeho očích ještě dodávala
na přitažlivosti.</p>
<div class="rightbox">
<img src="lod-s-odrenym-bokem.jpg" class="nahled-portret" alt="Kousek mu uplavala, ale nakonec se zastavila o strom. Napadlo ho, že vypadá, jakoby na něj čekala. Měla stejný pocit."/>
</div>
<p>Pomalu se k ní přiblížil. Pokusil se ji zachytit, ale proklouzla mu mezi prsty.
Klopýtl a spadl do vody. Trochu se nalokal a odřel si koleno.
Vzpomněl si, jak se snažil chytit loď minule. Co když to dopadne stejně špatně?
Není trapné se tak snažit? Jak má poznat, jestli o něj stojí?
Kousek mu uplavala, ale nakonec se zastavila o strom.
Napadlo ho, že vypadá, jakoby na něj čekala. Měla stejný pocit.
Čekala na něj celý svůj život až dodnes. Čekala, až ji zachytí, sevře,
až do ní vstoupí. Čekala a teď se trochu bála, že to bude jiné, než si vysnila.</p>
<p>Dohonil ji a na několikátý pokus se mu podařilo nasednout.
V jejím nitru nalezl pádlo a jal se kormidlovat. Občas je proud zanesl ke kraji
a on musel odpíchnout. Někdy zůstali stát u pláže a relaxovali.
Dívali se na květiny lemující břehy a on házel do vody žabky.
Jindy se musel proplétat meandry, kde byla bahnitá voda a obtěžovala
je hejna komárů. Přetahoval ji mezi padlými kmeny a doufal, že nebude příliš
málo vody. Chvíli usilovně pádloval on, jindy nechal na ní,
ať si vybere v řece ten správný proud.</p>
<p>Od té doby pro něj byla jedinou lodí v jeho životě.
Až na jeden krátký moment, kdy zatoužil po krásně natřené sambě
s širokými boky. Dlouho pak s ním kvůli tomu nemluvila.
Stávalo se, že se při soulodění přitiskla k ruce jiného vodáka víc,
než by se mělo. Bavilo ji, když se kvůli tomu čertil.
V jejím nitru bylo však místo jen pro něj.</p>
<p>Přišly peřeje a hnaly je po řece. Jen tak tak se udrželi. Přišly i jezy.
Někdy je raději snesl, ale někdy zvolil šlajsnu. Stalo se, že do lodi
trochu nateklo odřeným bokem a on musel vybírat vodu.
Na jednom obzvlášť prudkém jezu bylo nabrané vody příliš.
Asi ji měl raději přenést, ale v tu chvíli byl na to příliš pyšný.
Jel a nestaral se, jestli není riziko příliš velké. Nedokázal to vyvážit
a cvakli se. Ztratil v proudu pádlo a kanoe mu uplavala.
Chvíli to vypadalo, že se už neshledají, ale počkala na něj v zátočině
a našli i nové pádlo.</p>
<p>Když už spolu nějaký ten pátek pluli, spadl do lodi kus borové kůry.
Vyřezal z něj malou lodičku. Moc se jí líbila a tak dál jela s nimi.
Teď se snažil držet ve středu proudu a moc nevybočovat, aby to s malou,
křehkou lodičkou tolik neházelo. Loďka rostla a začala se v lodi tísnit.
Nastaly třenice. Až jednou zjistili, že je to již velká loď a oni ji neuvezou,
a tak ji poslali po proudu. Oba plakali a na hladině řeky se tvořily drobné
kruhy. Občas ji pak zahlédli. Někdy se vracela sama, jindy se snažili
ji doplout. Stále byla trochu v dohledu.</p>
<p>Tempo řeky se zmírnilo. Napadlo ho, že je těžké pádlovat, a tak si lehl
do lodi na záda a díval se na oblohu. Bolelo ho tělo a loď už byla docela
omlácená, ale právě v tom okamžiku měl zas po dlouhé době dojem,
že si opravdu užívá života. Zhluboka dýchal čerstvý vzduch
a pozoroval, jak se nad ním klenou koruny stromů.
Pak ho ten klid náhle vyděsil a pokusil se zapádlovat proti proudu.
Napadlo ho, že ještě nic neprožil, že se příliš málo smál,
plakal, toužil… Nikdo však nevydrží jet proti proudu dlouho.
Nakonec zjistí, že usilovně pádluje, a přesto stojí na místě.
Uvědomil si, jak je pošetilý, a nechal loď, aby jako už tolikrát předtím
upravila směr podle proudu.</p>
<p>V deltě se jim už oběma jelo těžko. Byl rád, že zůstali spolu.
Naposledy zvedl hlavu k obloze. Pak polaskal ten její odřený bok.
Byla už zase plná vody a on neměl sílu ji vybírat.
Položil pádlo do lodi a pomalu vpluli do vln nekonečného oceánu.</p>
<hr />
<p>« <a href="ohrady.html">předchozí článek</a> | <a href="index.html">obsah čísla</a> | <a href="ztraceno-a-zase-nalezeno.html">následující článek</a> »</p></div>
    <hr/>
    <div id="disqus_thread" class="container"></div>
    <script type="text/javascript">
        var disqus_shortname = 'kockopes'; // required: replace example with your forum shortname
        (function() {
            var dsq = document.createElement('script'); dsq.type = 'text/javascript'; dsq.async = true;
            dsq.src = '//' + disqus_shortname + '.disqus.com/embed.js';
            (document.getElementsByTagName('head')[0] || document.getElementsByTagName('body')[0]).appendChild(dsq);
        })();
    </script>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-52659810-1', 'auto');
  ga('send', 'pageview');
</script>
</body>
</html>

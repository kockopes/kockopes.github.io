<!DOCTYPE html>
<html>
<head>
  <meta http-equiv="Content-Type" content="text/html; charset=utf-8" />
    <meta name="author" content="Kolektiv zakladatelů Neslyšného kočkopsa" />
    <title>Jak pejsek s kočičkou udělali tento časopis - Neslyšný kočkopes</title>
  <link rel="stylesheet" href="../../css/kockopes.css" type="text/css" />
  <script src="../../js/snack-sizzle-min.js"></script>
  <script src="../../js/kockopes.js"></script>
  <meta name="viewport" content="width=device-width, initial-scale=1">
</head>
<body>
<div id="header">
<div class="container">
<div class="menu">
<a href="../../index.html">Neslyšný kočkopes</a> » <a href="../index.html">ročník 2017</a> » <a href="index.html">jaro</a>
<span class="right"><a href="http://kockopes.tumblr.com/">blog</a></span>
</div>
<h1 class="title">Jak pejsek s kočičkou udělali tento časopis</h1>
<h2 class="author">Kolektiv zakladatelů Neslyšného kočkopsa</h2>
</div>
</div>
<div class="container">
<p><a href="index.html">obsah čísla</a> | <a href="budouci-minulost.html">následující článek</a> »</p>
<hr />
<p>Jednou se vám sešli pejsek s&nbsp;kočičkou, samozřejmě virtuálně,
protože pejsek žije v&nbsp;Praze a&nbsp;kočička v&nbsp;Brně, a&nbsp;povídali si.
A&nbsp;povídali a&nbsp;povídali, až vám z&nbsp;toho pejsek málem usnul.
Když kočička vymýšlela, jak modernizovat základní vojenskou službu,
zmínila se o&nbsp;bakalářské práci o&nbsp;lifestylových časopisech.</p>
<p>Pejsek se najednou probudil a&nbsp;začal ťukat do klávesnice:
„Já lifestylové časopisy tuze rád. Pojďme jeden napsat spolu.“
Ani chvilku se nezdržoval a&nbsp;hned odeslal zprávu klávesou Enter.</p>
<p>„Lifestylový? To ne,“ odepisuje kočička. „Časopis bych s&nbsp;tebou
dělala ráda, ale musely by v&nbsp;něm být i&nbsp;věci, které se líbí mně.“</p>
<p>„Tak tam dáme všechno, co se komu líbí, a&nbsp;pak se ten časopis bude
líbit všem,“ navrhl pejsek.</p>
<p>„Dobře,“ souhlasila kočička. A&nbsp;pustili se do práce.</p>
<hr />
<p>„Dám tam tuhle politickou povídku,“ píše pejsek.</p>
<p>„A&nbsp;já tam dám svoje <strong>myš</strong>lenky. Moc ráda si s&nbsp;nimi hraju.
Nevíš, zda slovo myšlenka pochází ze slova myš?“ píše kočička,
celá rozdováděná.</p>
<p>„To nevím,“ píše pejsek. „Ale chce to víc povídek. Přidám tam ještě
tuhle dětinskou a&nbsp;tuhle krvavou.“</p>
<p>„Jistě, takový časopis musí být dostatečně kulturní,“ souhlasí kočička
a&nbsp;vkládá do časopisu recenzi.</p>
<p>„A&nbsp;také kontroverzní,“ píše pejsek a&nbsp;přidává úvahu o&nbsp;Romech.</p>
<p>„A&nbsp;musí tam být programování,“ píše kočička. „To mě fascinuje.“</p>
<p>„Programování?“ podivuje se pejsek. „To asi nezaujme, kočičky přece
nemají rády programování.“</p>
<p>„To je jen genderový předsudek,“ trvá si na svém kočička a&nbsp;vkládá článek
o&nbsp;C++.</p>
<p>„Ve správném časopise také nesmí chybět poezie,“ ťuká pejsek a&nbsp;přidává
epickou báseň o&nbsp;vodníkovi.</p>
<p>„Hezká, ale to já raději komix,“ píše kočička a&nbsp;vkládá kreslené rámečky
rovnou z&nbsp;GIMPu.</p>
<p>„A&nbsp;od náhodného zájemce jsem dostal ještě tuhle úvahu,“ dodává pejsek
a&nbsp;zařazuje filozofické pojednání.</p>
<p>Kočičce už to stačí a&nbsp;pejskovi také, tak pejsek píše: „A&nbsp;jak se to
bude jmenovat?“</p>
<p>„Slyšel už jsi o&nbsp;Neviditelném psovi?“ vyzvídá kočička.</p>
<p>„To je co? Všichni psi, o&nbsp;kterých jsem kdy slyšel, byli viditelní,“
podivuje se pejsek.</p>
<p>„To byl jeden ovčák Ondřeje Neffa. Škoda, že jsi ho neznal. Umřel už dávno,“
píše kočička. „Ale přivádí mě na \textbf{myš“lenku, že náš časopis by
se mohl jmenovat Neslyšný kočkopes.“</p>
<p>„A&nbsp;nestačil by jen Kočkopes, jako že to píše kočička s&nbsp;pejskem?“
vykrucoval se líný pejsek.</p>
<p>„Kdepak,“ píše kočička. „Kočkopsů je plný svět, ale jen ten náš
bude neslyšný.“</p>
<p>„A&nbsp;proč neslyšný?“ vyzvídá pejsek.</p>
<p>„Kočkopes proto, že dáváme dohromady věci kočičí a&nbsp;věci psí,
a&nbsp;neslyšný proto, že nás nejspíš nikdo nebude poslouchat,“ vysvětluje kočička.</p>
<p>„Tak dobře,“ souhlasí pejsek.</p>
<hr />
<p>A&nbsp;tak dali pejsek s&nbsp;kočičkou dohromady časopis a&nbsp;vyvěsili ho na web.
Pejsek byl na něj náramně hrdý a&nbsp;kočičce hřálo u&nbsp;srdce, že díky pejskovi
je časopis mnohem lepší a&nbsp;bohatší, než jaký by zvládla sama.</p>
<p>A&nbsp;stalo se, že se na stránky Neslyšného kočkopsa zatoulal zvědavý čtenář.
„Ha! To bude něco pro mě,“ řekl si a&nbsp;pustil se do čtení.
Přečetl úvodník o&nbsp;stanicích metra, dětinskou povídku o&nbsp;konci světa,
krvavou povídku o&nbsp;konci manželství, politickou povídku o&nbsp;zázvoru,
kulturní recenzi, článek o&nbsp;programování, <strong>myš</strong>lenky o&nbsp;všem možném,
úvahu o&nbsp;Romech, pojednání o&nbsp;vlivu masmédií, báseň o&nbsp;vodníkovi
a&nbsp;komix o&nbsp;kastrovaném kocourovi. Všechno se mu to smíchalo dohromady
a&nbsp;úplně ho rozbolela hlava. Pomyslel si, že to má z&nbsp;toho, že to četl všechno.
„Proč já jen to četl všechno?“ litoval, ale už bylo pozdě.</p>
<p>A&nbsp;pejsek píše kočičce: „Podle Google Analytics máme dalšího čtenáře
— z&nbsp;Austrálie.“</p>
<p>„Skvělé,“ odepisuje kočička.</p>
<hr />
<p><a href="index.html">obsah čísla</a> | <a href="budouci-minulost.html">následující článek</a> »</p></div>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-52659810-1', 'auto');
  ga('send', 'pageview');
</script>
</body>
</html>

<!DOCTYPE html>
<html>
<head>
  <meta http-equiv="Content-Type" content="text/html; charset=utf-8" />
    <title>Tvar stanic metra - Neslyšný kočkopes</title>
  <link rel="stylesheet" href="../../css/kockopes.css" type="text/css" />
  <script src="../../js/snack-sizzle-min.js"></script>
  <script src="../../js/kockopes.js"></script>
</head>
<body>
<div id="header">
<div class="container">
<h1 class="title">Tvar stanic metra</h1>
</div>
</div>
<div class="container">
<p>« <a href="obalka.html">obálka a tiráž</a> | <a href="index.html">obsah čísla</a> | <a href="konec-zvonec-sveta.html">následující článek</a> »</p>
<hr />
<p>Dnes se mě moje sestra zeptala, čeho si všimnu na holce jako prvního <sup id="fnref1:1"><a href="#fn:1" class="footnote-ref">1</a></sup>. Vznikla z toho docela zajímavá diskuze a opět se potvrdila skutečnost známá všem spisovatelům detektivek – každý svědek vnímá událost jinak.</p>
<p>Kdyby třeba okolo nás prošla hezká holka – sestra by si všimla, jaké měla boty, sestřin přítel, jakou měla postavu, a já, jakou na sobě měla barevnou kombinaci (a jestli to byla jedna z těch kombinací, co se mi líbí). Stejně tak jsem si potvrdil, že moje sestra (stejně jako moje máma) nevidí tvar stanic metra.</p>
<p>Stanice metra v Praze se totiž dají rozdělit do dvou skupin – kulaté a hranaté. Je to dáno způsobem stavby – ty hranaté jsou hloubené (vykope se jáma, vybetonuje stanice, strop se zaháže hlínou) a kulaté jsou ražené (vyrazí se tunely a stanice se staví v nich). Zjednodušeně řečeno – pokud do stanice jedete dlouhým eskalátorovým tunelem, bude mít pravděpodobně stěny kulaté.</p>
<p>Moje sestra tento rozdíl <em>nevidí</em>. Nevidí ho do té míry, že mi nedokázala říct, zda je stanice, kde nastupuje každý den, kulatá, nebo hranatá. A o tom to je. Nemá smysl zakládat časopis o stanicích metra, to vnímá jen ten, koho to zajímá. Stejně tak nemá smysl zakládat další časopis o politice, poezii nebo literatuře. Místo toho je tu Neslyšný kočkopes – napůl kočka, napůl pes, od každého trochu. Nevím o jiném časopise, který by zároveň obsahoval na první pohled tak odlišné věci, jako je báseň a článek o programování.</p>
<p>Ale o tom je život. Holky <em>v úžasnejch botách</em> (jak by řekla moje sestra) chodí <em>raženými stanicemi metra</em> (jak bych řekl spíš já). Jenom každý vnímáme jen tu svou část světa. Schválně, zkuste si vzpomenout, u kolika lidí, co znáte a potkáváte denně, nevíte, jakou mají barvu očí. No bude jich dost. Na to, abyste si všimli barvy očí, totiž musíte k člověku přijít docela blízko a podívat se mu do očí.</p>
<p>Doufám, že pro vás bude Kočkopes zajímavý, že se podíváte do očí i článkům, na něž byste se normálně nepodívali. Třeba pak zahlédnete i tvar stanic metra…</p>
<p><span class="author">Mikoláš Štrajt, zakladatel</span></p>
<hr />
<p>« <a href="obalka.html">obálka a tiráž</a> | <a href="index.html">obsah čísla</a> | <a href="konec-zvonec-sveta.html">následující článek</a> »</p>
<div class="footnotes">
<hr />
<ul>
<li id="fn:1">
<p><sup>[1]</sup> : Jsou to vlasy a šaty. Takže, dámy, pokud mě chcete zaujmout, mějte zrzavé vlasy a černobílé šaty. :D&#160;<a href="#fnref1:1" rev="footnote" class="footnote-backref">&#8617;</a></p>
</li>
</ul>
</div></div>
    <hr/>
    <div id="disqus_thread" class="container"></div>
    <script type="text/javascript">
        var disqus_shortname = 'kockopes'; // required: replace example with your forum shortname
        (function() {
            var dsq = document.createElement('script'); dsq.type = 'text/javascript'; dsq.async = true;
            dsq.src = '//' + disqus_shortname + '.disqus.com/embed.js';
            (document.getElementsByTagName('head')[0] || document.getElementsByTagName('body')[0]).appendChild(dsq);
        })();
    </script>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-52659810-1', 'auto');
  ga('send', 'pageview');
</script>
</body>
</html>

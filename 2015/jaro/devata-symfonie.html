<!DOCTYPE html>
<html>
<head>
  <meta http-equiv="Content-Type" content="text/html; charset=utf-8" />
    <meta name="author" content="Jana Nagyová" />
    <title>Devátá symfonie - Neslyšný kočkopes</title>
  <link rel="stylesheet" href="../../css/kockopes.css" type="text/css" />
  <script src="../../js/snack-sizzle-min.js"></script>
  <script src="../../js/kockopes.js"></script>
  <meta name="viewport" content="width=device-width, initial-scale=1">
</head>
<body>
<div id="header">
<div class="container">
<div class="menu">
<a href="../../index.html">Neslyšný kočkopes</a> » <a href="../index.html">ročník 2015</a> » <a href="index.html">jaro</a>
<span class="right"><a href="http://kockopes.tumblr.com/">blog</a></span>
</div>
<h1 class="title">Devátá symfonie</h1>
<h2 class="author">Jana Nagyová</h2>
</div>
</div>
<div class="container">
<p>« <a href="marketa-slavi-vanoce.html">předchozí článek</a> | <a href="index.html">obsah čísla</a> | <a href="pavouk.html">následující článek</a> »</p>
<hr />
<p>Kouzelné tóny ovládaly mou mysl. Melodramatická hudba zněla v mých uších
příliš tesklivě a smutně. Naprosto jsem se nechala unést požitkem z této
nádherné skladby. Oči jsem měla zavřené a plně jsem se soustředila na
tóninu, kterou jsem musela odehrát. Prsty mi běhaly po klapkách klavíru,
jako bych je snad neovlivňovala já, ale samy věděly, co mají hrát. Když
mě náhle z mého mystického opojení vytrhlo až agresivní třískání
dirigentskou taktovkou o kovový stojan. Otevřela jsem oči a přestala
hrát. Celý náš symfonický orchestr utichl a otráveně vzhlédl k našemu
nervnímu dirigentovi, panu Luziánovi, kterému ale nikdo neřekl jinak,
než Nervák. Svou cholerickou povahou byl pověstný, i nepatrná maličkost
ho dokázala rozzuřit. Nicméně ve své profesi neměl téměř konkurenci.
Nikdo si nedovolil se na něj osopit, jinak by přišel o místo.</p>
<p>„Ne, ne, ne! Ido,“ křikl na mě, „ ve druhé části je e-dur, ne c-dur,
rozumíš? Takže se vrať zpátky na zem a zahraj to tak, jak to má být. A
ty, Patriku, můžeš mi říct, co to mělo být? Když řeknu vyšší tón, tak
tím nemyslím medvědí brumlání. A drž pořádně ty housle. Držíš je, jakoby
tě měly kousnout. Takhle z vás nic nebude!“ řval a vztekal se jako malé
děcko. „Za pár dnů je premiéra, a jestli někdo něco posere, vyhodím ho!
Rozumíte?“ rozlíceně prsknul. Prohrábl si pár prošedivělých vlasů a
pokoušel se uklidnit. S lidmi v orchestru jsme si věnovali znuděné
výrazy. Zkoušeli jsme od rána, a už byl skoro večer. „Dneska končíme.
Nemám na vás nervy! Vypadněte!“</p>
<p>„To zas byl den, co,“ přistoupila ke mně kamarádka Elena. Drobná
blondýnka, která ale hrála na cello jako ďábel.</p>
<p>„Já už ty jeho nálady ani nevnímám. Zvykla jsem si na ně. Tak co, těšíš
se na premiéru? Já jsem nervózní už teď,“ vyhrkla jsem, abych změnila
téma.</p>
<p>„Já ani ne. To přijde až v ten den. Zase mi bude špatně,“ zasmála se.</p>
<p>„Holky, jdete s námi? Jdeme na panáka,“ pozval nás flétnista Lukáš.
Sympatický kluk. V souboru jsem se všema vycházela. Byli jsme dobrá
parta, až na pár výjimek, které si o sobě myslely, bůhví jak nejsou
úžasné.</p>
<p>„Ne, díky. Potřebujeme něco probrat,“ odbyla ho Elena a pohlédla na mě.
Očekávala můj tichý souhlas. Zmateně jsem přikývla. Lukáš nás
nepřemlouval. Mávl rukou a s ostatníma odešel do místního baru, kam jsme
po zkouškách chodívali.</p>
<p>Jakmile opustili divadlo i poslední herci, zůstaly jsme v něm jen my dvě
a uklízečky. Společně jsme vyšly na jeviště a dělaly kraviny s kulisami.
Kdyby nás viděl režisér inscenace, asi by nás vyhodil. S Elenou jsme
byly skoro jako sestry. Poznaly jsme se na konzervatoři. Zjistily jsme,
že jsme se obě původně hlásily na herectví, ale pro velký zájem a taky
kvůli nedostatku talentu nás ani jednu nevzali. Nakonec jsme skončily
v orchestru. Já hraju na klavír, ona na cello. Když jsme se pořádně
vyřádily a uklízečky nás dostatečně seřvaly, že se máme uklidnit, sedly
jsme si na okraj jeviště a povídaly si. Domů se nám nechtělo.</p>
<p>„Co tvůj táta? Pracuje teď na něčem?“ zeptala jsem se jí.</p>
<p>Její táta byl známý hudební skladatel. Celá jejich rodina byla hudebně
založená. Otec skladatel, matka zpěvačka, dcera cellistka. Zatím co se
týče naší rodiny, mám hudební sluch jenom já.</p>
<p>„Jo, teď píše devátou symfonii,“ překvapila mě a upila z láhve pivo.</p>
<p>„Devátou symfonii?“ zopakovala jsem nevěřícně. „Víš, co se o nich říká?“</p>
<p>„Ne, co?“</p>
<p>„Mezi muzikanty se povídá, že devátá symfonie je prokletá. Skladatelé
při jejím psaní umřeli,“ vysvětlila jsem jí.</p>
<p>„Ale prosím tě,“ poklepala mi na rameno. „Přece bys takovým kravinám
nevěřila,“ vysmála se mi. Udivena mou paranoiou nechápavě zakroutila
hlavou.</p>
<p>„Ovšemže ne,“ zalhala jsem. „Jen mě to napadlo,“ usmála jsem se nejistě.</p>
<p>„Píše ji už dlouho. Pomalu se blíží k jejímu závěru a dosud se mu nic
nestalo,“ ujišťovala mě a pobaveně se uchechtla.</p>
<p>Nebyla jsem nijak pověrčivá, ale zase jsem to nebrala na lehkou váhu.
Mezi námi hudebníky a herci se někdy pověry berou dost vážně. Měla jsem
chuť se o tom dál bavit, ale jakmile jsem viděla její pesimistický
přístup, raději jsem mlčela. Nechtěla jsem ji strašit nebo v ní
vyvolávat nesmyslné obavy. Přesto jsem chtěla něco namítnout, když v tu
chvíli se v orchestřišti samy od sebe rozezněly činely. Takovým
způsobem, jako by do nich někdo narazil. Obě jsme se lekly. Podívaly
jsme se dolů, kde nástroje nehnutě stály.</p>
<p>„Asi o ně zavadila uklízečka,“ hlesla sebejistě Elena. „Snad se
nebojíš,“ dobírala si mě pobaveně. Divadlo bývá večer dost děsivé.
Rozhlédla jsem se po hledišti a možná vlastním strachem nebo bujnou
představivostí mě zamrazilo.</p>
<p>„Ne,“ odvětila jsem lživě. Byla jsem si jistá, že uklízečka to být
nemohla. Než se ozval ten zvuk, viděla jsem ji odtamtud odcházet. Elena
si jí nejspíš nevšimla. Nebo možná všimla, ale chtěla působit reálně a
nepřipouštět si nic nadpřirozeného. Nějaký čas na to jsme musely divadlo
opustit i my. Uklízečky se také chystaly domů.</p>
<p>„Tak zítra. A prosím tě, přestaň být pověrčivá, jo?“ neopomněla si do mě
rýpnout, když jsme se loučily. Bylo jedenáct večer, a já už byla dost
unavená.</p>
<p>„Jasně, neměj péči,“ ujistila jsem ji, neboť jsem chtěla mít klid od
jejích posměšků. Připadala jsem si jako malé dítě, kterému rozmlouvají,
že pohádky nejsou pravdivé a ve skutečnosti jsou pouze výplodem
fantazie.</p>
<p>Večer jsem nad tím ještě přemýšlela. Nevěděla jsem, proč mi to nejde
z hlavy. Po chvilce jsem usnula, a pokoušela se na to nemyslet.</p>
<p>Následující den jsem jako obvykle v devět ráno mířila do divadla.
Zaparkovala jsem u zadního vchodu, a už při příjezdu se mě zmocňoval
nepochopitelný pocit úzkosti. Jakoby mi něco našeptávalo, abych tam dnes
nechodila. Dala jsem však na Elenina slova a paranoidní pocity jsem
ignorovala. U šaten jsem spatřila hlouček našich lidí, kteří se tvářili
vážně, až smutně. Jakmile mě spatřili, obrátili se na mě. Jejich pohledy
mi nebyly příjemné. Raději jsem zamířila ke své skříňce. Bylo mi divné,
že jsem nikde nezahlédla Elenu. Většinou tu bývává brzy. Její zpoždění
jsem přisuzovala nejspíš dopravní zácpě, nebo zaspání. Chystala jsem se
usednout ke klavíru, když ke mně došel Lukáš. Jeho posmutnělý obličej mě
zarazil.</p>
<p>„Co se děje? Proč se všichni tváříte tak nešťastně?“ otázala jsem se,
neboť jsem měla dost toho napjatého ticha a mlčenlivosti.</p>
<p>„Ty to nevíš?“ podivil se. „Elenin táta,“ započal a polknul. Odmlčel se.
Ohlédl se na ostatní a váhavě těkal očima kol sebe.</p>
<p>„Co je s Eleniným tátou?“ naléhala jsem.</p>
<p>„Včera dostal infarkt a dnes ráno zemřel. Nikdo si to nedokáže
vysvětlit. Byl příliš mladý na infarkt. Navíc, byl prý naprosto zdravý.
Žádné problémy se srdcem neměl,“ vypověděl Lukáš přerývaně. „Elena a
její máma se z toho zhroutily. Skončily na psychiatrii.“</p>
<p>V tu chvíli by se ve mně krve nedořezal. Cítila jsem, jak blednu. Špatně
se mi dýchalo, hlava se mi točila. Vytvářely se mi mžitky před očima.
Lapala jsem po dechu.</p>
<p>„Je ti dobře? Mám ti přinést vodu?“ strachoval se Lukáš, ale já ho vůbec
nevnímala. Mlčky jsem ho odstrčila. Jako mátoha jsem doklopýtala na
jeviště a vložila obličej do dlaní. Posadila jsem se přesně tam, kde
jsme včera seděly s Elenou. Nedokázala jsem pochopit, jak je to možné.
Cítila jsem se provinile. V mysli jsem si představovala neviditelné
hlasy, které se mi tiše vysmívaly. Vyděšeně jsem vstala a rozhlédla se
kolem sebe. Nabyla jsem nepříjemného pocitu, že včerejší mrazivý tón
činel ohlašoval smutnou událost. Opravdu jsem byla svědkem něčeho
nadpřirozeného, nebo je to jen děsivá náhoda? A co ona devátá symfonie,
kterou její otec psal? Stejně jako tomu bylo u ostatních, ani tato
nebude dopsána. Dostála snad své pověsti a má na svědomí další život?
Stalo by se to, i kdybych to nepřipomněla? Nebo se Eleně vymstila její
odtažitá lehkomyslnost? Nemohla jsem se nikomu svěřit, a přesto se mi
chtělo nesmyslně křičet a omlouvat se. Obávala jsem se však, že by mi to
stejně nikdo neuvěřil. Odmítala jsem si připustit, že včerejší rozhovor
byl předzvěstí blízké smrti. Dalo se jí však zabránit, nebo si kletba
devátých symfonií opět vybrala další oběť?</p>
<img src="devatasym.jpg" class="nahled-portret" alt="„Mezi muzikanty se povídá, že devátá symfonie je prokletá. Skladatelé při jejím psaní umřeli,&nbsp; vysvětlila jsem jí."/>
<hr />
<p>« <a href="marketa-slavi-vanoce.html">předchozí článek</a> | <a href="index.html">obsah čísla</a> | <a href="pavouk.html">následující článek</a> »</p></div>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-52659810-1', 'auto');
  ga('send', 'pageview');
</script>
</body>
</html>
